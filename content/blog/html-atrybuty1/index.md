---
title: "HTML - atrybuty cz. I" 
date: "2024-03-05T19:52:06.169Z"
description: "Atrybuty A-D. Z jakimi elementami łączyć atrybuty? Jak one działają?"
slug: html-atrybuty1
---
### Lista atrybutów od A do D
- abbr
- accept
- accept-charset
- action
- allowfullscreen
- allowpaymentrequest
- alt
- async
- autocomplete
- autofocus
- autoplay
- border
- charset
- checked
- cite
- cols
- colspan
- content
- controls
- coords
- crossorigin
- data
- datatime
- default
- defer
- dirname
- disabled
- download

### Opis atrybutów
##### abbr
Atrybut `abbr` można dodać do następujących elementów HTML:
- `th`
Atrybut `abbr` wykorzystany wraz z elementem `th` pozwala nam określić treść alternatywną (zamienną) w postaci tekstu, jaki powinien pełnić rolę opisującą treść reprezentowaną przez zawartość danego elementu `th`.

##### accept
Atrybut `accept` można dodać do następujących elementów HTML:
- `input`
Atrybut `accept` wykorzystany wraz z elementem `input` pozwala nam określić akceptowalny przez przeglądarkę internetową typ pliku, który może zostać wybrany przez użytkownika za pośrednictwem danego elementu `input`.

##### accept-charset
Atrybut `accept-charset` można dodać do następujących elementów HTML:
- `form`
Atrybut `accept-charset` wykorzystany wraz z elementem `form` pozwala nam określić informację o tym, jaki system kodowania znaków powinien być właściwy dla danych formularza HTML podczas procesu, który następuje po zatwierdzeniu danego formularza HTML przez użytkownika.

##### action
Atrybut `action` można dodać do następujących elementów HTML:
- `form`
Atrybut `action` wykorzystany wraz z elementem `form` pozwala nam określić adres zasobu internetowego, do którego powinny zostać przekazane dane formularza HTML podczas procesu, który następuje po zatwierdzeniu danego formularza HTML przez użytkownika.

##### allowfullscreen
Atrybut `allow` można dodać do następujących elementów HTML:
- `iframe`
Atrybut `allowfullscreen` wykorzystany wraz z elementem `iframe` pozwala nam określić czy zasoby internetowe, które zostały wczytane do zagnieżdżonego kontekstu przeglądarki internetowej reprezentowanego przez dany element `iframe`, mogą korzystać z mechanizmu przeglądarki internetowej odpowiedzialnego za tryb pełnoekranowy.

##### allowpaymentrequest
Atrybut `allowparmentrequest` można dodać do następujących elementów HTML:
- `iframe`
Atrybut `allowpaymentrequest` wykorzystany wraz z elementem `iframe` pozwala nam określić czy zasoby internetowe, które zostały wczytane do zagnieżdżonego kontekstu przeglądarki internetowej reprezentowanego przez dany element `iframe`, mogą korzystać z mechanizmu przeglądarki internetowej odpowiedzialnego za żądanie zapłaty (tzw. Payment Request API).

##### alt
Atrybut `alt` można dodać do następujących elementów HTML:
- `area`
- `img`
- `input`
Atrybut `alt` wykorzystany wraz z elementem `area` pozwala nam określić treść alternatywną (zamienną) w postaci tekstu, jaki powinien pełnić rolę opisującą zasób internetowy, do którego prowadzi klikalny obszar reprezentowany przez dany element `area`.

Atrybut `alt` wykorzystany wraz z elementem `img` lub `input` pozwala nam określić treść alternatywną (zamienną) w postaci tekstu, który powinien pojawić się w miejsce obrazka reprezentowanego przez dany element `img` lub `input`, w sytuacji gdy z jakiegoś powodu docelowy obrazek nie będzie mógł zostać obsłużony przez przeglądarkę internetową.

##### async
Atrybut `async` można dodać do następujących elementów HTML:
- `script`
Atrybut `async` wykorzystany wraz z elementem `script` pozwala nam określić czy w momencie pobierania przez przeglądarkę internetową do swojej pamięci podręcznej skryptu reprezentowanego przez dany element `script` jeden z mechanizmów przeglądarki internetowej powinien kontynuować przetwarzanie kodu znajdującego się po danym elemencie `script`, a następnie gdy docelowy proces pobierania skryptu zakończy się, skrypt ten powinien zostać natychmiast uaktywniony, nawet gdy przetwarzanie kodu danego dokumentu HTML nie zakończyło się jeszcze w całości.

##### autocomplete
Atrybut `autocomplete` można dodać do następujących elementów HTML:
- `form`
- `input`
- `select`
- `textarea`
Atrybut `autocomplete` wykorzystany wraz z elementem `form` pozwala nam określić czy dla elementów HTML, które mogą posiadać atrybut `autocomplete` oraz które zostały powiązane z danym formularzem HTML, mechanizm automatycznych podpowiedzi powinien być włączony, czy też nie.

Atrybut `autocomplete` wykorzystany wraz z elementem `input` lub `textarea` pozwala nam określić czy w momencie wprowadzania wartości do danego elementu `input` lub `textarea` (przez użytkownika) mechanizm automatycznych podpowiedzi powinien być włączony, czy też nie.

Atrybut `autocomplete` wykorzystany wraz z elementem `select` pozwala nam określić czy w momencie dokonywania selekcji wartości dla danego elementu `select` (przez użytkownika) mechanizm automatycznych podpowiedzi powinien być włączony, czy też nie.

##### autofocus
Atrybut `autofocus` można dodać do następujących elementów HTML:
- `button`
- `input`
- `select`
- `textarea`
Atrybut `autofocus` wykorzystany wraz z elementem `button`, `input`, `select` lub `textarea` pozwala nam określić czy dany element `button`, `input`, `select` lub `textarea` powinien być traktowany przez przeglądarkę internetową jako element HTML, na którym w pierwszej kolejności powinien skupić się użytkownik.

##### autoplay
Atrybut `autoplay` można dodać do następujących elementów HTML:
- `audio`
- `video`
Atrybut autoplay wykorzystany wraz z elementem `audio` lub `video` pozwala nam określić czy odtwarzanie przez przeglądarkę internetową zasobu internetowego reprezentowanego przez dany element `audio` lub `video` powinno rozpocząć się automatycznie.

##### border
Atrybut `border` można dodać do następujących elementów HTML:
- `table`
Atrybut `border` wykorzystany wraz z elementem `table` pozwala nam określić czy domyślne obramowanie tabeli HTML (elementu `table`) oraz domyślne obramowanie komórek tabeli HTML (elementów td oraz elementów th) powinny zostać wyświetlone w oknie przeglądarki internetowej.

##### charset
Atrybut `charset` można dodać do następujących elementów HTML:
- `meta`
- `script`
Atrybut `charset` wykorzystany wraz z elementem `meta` pozwala nam określić informację o systemie kodowania znaków, jaki powinien posiadać dany dokument HTML.

Atrybut charset wykorzystany wraz z elementem `script` pozwala nam określić informację o systemie kodowania znaków, jaki posiada zasób internetowy reprezentowany przez dany element `script`.

##### checked
Atrybut `checked` można dodać do następujących elementów HTML:
- `input`
Atrybut `checked` wykorzystany wraz z elementem `input` pozwala nam określić czy pole wyboru reprezentowane przez dany element `input` domyślnie powinno być wybranym polem wyboru w grupie pól wyboru, do której należy dany element `input`.

##### cite
Atrybut `cite` można dodać do następujących elementów HTML:
- `blockquote`
- `del`
- `ins`
- `q`
Atrybut `cite` wykorzystany wraz z elementem `blockquote` lub `q` pozwala nam określić adres zasobu internetowego, z którego została zacytowana treść reprezentowana przez zawartość danego elementu `blockquote` lub `q`.

Atrybut `cite` wykorzystany wraz z elementem `del` pozwala nam określić adres zasobu internetowego, z którego można dowiedzieć się, dlaczego zawartość reprezentowana przez dany element `del` jest już nieaktualna.

Atrybut `cite` wykorzystany wraz z elementem `ins` pozwala nam określić adres zasobu internetowego, z którego można dowiedzieć się, dlaczego zawartość reprezentowana przez dany element `ins` została dodana do zawartości danego dokumentu HTML.

##### cols
Atrybut `cols` można dodać do następujących elementów HTML:
- `textarea`
Atrybut `cols` wykorzystany wraz z elementem `textarea` pozwala nam określić domyślną maksymalną liczbę znaków, które mogą mieścić się w każdym kolejnym wierszu danego elementu `textarea`.

##### colspan
Atrybut `colspan` można dodać do następujących elementów HTML:
- `td`
- `th`
Atrybut `colspan` wykorzystany wraz z elementem `td` lub `th` pozwala nam określić liczbę kolumn tabeli HTML, których komórki powinny ulec poziomemu scaleniu licząc od danego elementu `td` lub `th`.

##### content
Atrybut `content` można dodać do następujących elementów HTML:
- `meta`
Atrybut `content` wykorzystany wraz z elementem `meta` pozwala nam określić treść, jaką powinna posiadać informacja metadata reprezentowana przez dany element `meta`.

##### controls
Atrybut `controls` można dodać do następujących elementów HTML:
- `audio`
- `video`
Atrybut `controls` wykorzystany wraz z elementem `audio` lub `video` pozwala nam określić czy dany element `audio` lub `video` powinien posiadać przyciski interfejsu użytkownika służące do kontrolowania odtwarzania zasobu internetowego reprezentowanego przez dany element `audio` lub `video`.

##### coords
Atrybut `coords` można dodać do następujących elementów HTML:
- `area`
Atrybut `coords` wykorzystany wraz z elementem `area` pozwala nam określić wartości składników, jakie powinny tworzyć kształt klikalnego obszaru reprezentowanego przez dany element `area`.

##### crossorigin
Atrybut `crossorigin` można dodać do następujących elementów HTML:
- `audio`
- `img`
- `link`
- `script`
- `video`
Atrybut `crossorigin` wykorzystany wraz z elementem `audio`, `img`, `link`, `script` lub `video` pozwala nam określić, w jaki sposób dany element `audio`, `img`, `link`, `script` lub `video` reprezentujący zasób internetowy ma reagować na mechanizm umożliwiający wymienianie się zasobami internetowymi pomiędzy serwerami znajdującymi się w różnych domenach (tzw. CORS, czyli Cross-Origin Resource Sharing).

##### data
Atrybut `data` można dodać do następujących elementów HTML:
- `object`
Atrybut `data` wykorzystany wraz z elementem `object` pozwala nam określić adres zasobu internetowego, który chcemy, aby był reprezentowany przez dany element `object`.

##### datetime
Atrybut `datetime` można dodać do następujących elementów HTML:
- `del`
- `ins`
- `time`
Atrybut `datetime` wykorzystany wraz z elementem `del` pozwala nam określić datę, od której zawartość reprezentowana przez dany element `del` powinna być traktowana jako zawartość nieaktualna.

Atrybut `datetime` wykorzystany wraz z elementem `ins` pozwala nam określić datę informującą o tym, kiedy do zawartości danego dokumentu HTML została dodana zawartość reprezentowana przez dany element `ins`.

Atrybut `datetime` wykorzystany wraz z elementem `time` pozwala nam określić (w formie zapisu daty lub czasu albo daty oraz czasu) treść, która jest reprezentowana przez zawartość danego elementu `time`.

##### default
Atrybut `default` można dodać do następujących elementów HTML:
- `track`
Atrybut `default` wykorzystany wraz z elementem `track` pozwala nam określić czy zasób internetowy reprezentowany przez dany element `track` powinien pełnić rolę domyślnie włączonego zasobu internetowego.

##### defer
Atrybut `defer` można dodać do następujących elementów HTML:
- `script`
Atrybut `defer` wykorzystany wraz z elementem `script` pozwala nam określić czy skrypt reprezentowany przez dany element `0` powinien zostać uaktywniony przez jeden z mechanizmów przeglądarki internetowej wyłącznie w momencie gdy kod danego dokumentu HTML zostanie przetworzony w całości przez drugi z mechanizmów przeglądarki internetowej.

##### dirname
Atrybut `dirname` można dodać do następujących elementów HTML:
- `input`
- `textarea`
Atrybut `dirname` wykorzystany wraz z elementem `input` lub `textarea` pozwala nam określić dodatkową nazwę, jaka powinna zostać przypisana do danego elementu `input` lub `textarea` oraz jaką powinna posiadać dodatkowa dana reprezentowana przez dany element `input` lub `textarea`, czyli dana przechowująca informację o kierunku tekstu, jaki posiada dany element `input` lub `textarea`.

##### disabled
Atrybut `disabled` można dodać do następujących elementów HTML:
- `button`
- `fieldset`
- `input`
- `optgroup`
- `option`
- `select`
- `textarea`
Atrybut `disabled` wykorzystany wraz z elementem `button`, `optgroup` lub `selects` pozwala nam określić czy dany element `button`, `optgroup` lub `selects` oraz treść reprezentowana przez zawartość danego elementu `button`, `optgroup` lub `selects` powinni zostać wyłączeni z interakcji z użytkownikiem.

Atrybut `disabled` wykorzystany wraz z elementem `fieldset` pozwala nam określić czy elementy HTML mogące zostać wyłączone z interakcji z użytkownikiem oraz znajdujące się w zawartości danego elementu `fieldset`, lecz nie w zawartości elementu *legend* danego elementu `fieldset`, powinny zostać wyłączone z interakcji z użytkownikiem.

Atrybut `disabled` wykorzystany wraz z elementem `input`, `option`  lub `textarea` pozwala nam określić czy dany element `input`, `option`  lub `textarea` powinien zostać wyłączony z interakcji z użytkownikiem.

##### download
Atrybut `download` można dodać do następujących elementów HTML:
- `a`
- `area`
Atrybut `download` wykorzystany wraz z elementem `a` lub `area` pozwala nam określić nazwę, jaką powinien posiadać zasób internetowy, który od tej pory może zostać pobrany na nasze urządzenie końcowe za pośrednictwem klikalnego odnośnika reprezentowanego przez dany element `a` lub `area`.